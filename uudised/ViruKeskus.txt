Soomlased müüsid Viru Keskuse maha
Viru Keskuse 72-protsendilise osaluse ostavad Pontos Groupilt täna 28-protsendilist osalust omav Kapitel AS koos Tristafani ja finantsinvestoriga. Täna allkirjastatud tehing jõustub lähikuudel sõltuvalt kokkulepitud eeltingimuste täitmisest, sealhulgas konkurentsiameti loa väljastamisest, teatas ettevõte. Tehingu hinda pooled ei avalda.
Pontos Groupi kuulub Soome päritolu omanikele, Kapiteli omanik on Toomas Annus. Firma juhatusse kuuluvad Taavi Ojala ja Rait Pallo. Ettevõtte nõukogust leiab lisaks omanikule Robert Kiti ja Kristina Siimari.